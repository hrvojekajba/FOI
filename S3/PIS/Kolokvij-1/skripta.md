# Projektiranje informacijskih sustava
## Kolokvij 1 - skripta

## 1. Projektiranje informacijskih sustava
### 1.1. Projektiranje inforacijskog sustava - što?
- Osmišljavanje i oblikovanje informacijskog sustava koji funkcijom, strukturom, podatkovnim sadržajem i ponašanjem odgovara potrebama organizacijskog sustava za koji se razvija i budućih korisnika.

Projektiranje informacijskog sustava se sastoji od više faza i elemenata, a to su:

- koncipiranje
- dizajn
- svrha i procesi
- građa (arhitektura) - razine - dijelovi i njihove veze (hardware, software, lifeware i orgware)
- baze podataka, dokumenti, zapisi
- nefunkcionalna svojstva, performanse
- misija, vizija, strategija, ciljevi, zahtjevi

### 1.2. Projektiranje informacijskog sustava - kako?
Postoji više načina na koji možemo projektirati informacijski sustav, a to su: 

- Korištenje odgovarajuće metodike projektiranja
- Modeliranje kao osnova projektiranja
- Inžinjerski pristup

Da bismo izgradili informacijski sustav, također trebamo razumijeti poslovni sustav koji razvijamo, istražiti ponašanje sustava u radu, poznavati procese sustava kojeg projektiramo na svim razinama, poznavati same tehnologije koje korisitmo u izradi informacijskog sustava, moći preustrojiti organizacijske sustave i odabrati optimalnu tehničku potopru za izgrađeni sustav.

No, izgradiit informacijski sustav također znači i projektirati i izvesti sve programe unutar toga IS-a, uskladiti te programe s poslovanjem, funkcionalno i ekonomski optimirati IS, uvesti taj novoizgrađeni IS i obrazovati njegove korisnike o njegovom korištenju, zaštititi taj IS tijekom njegova rada te pratiti uspješnost njegova korištenja.

### 1.3. Inženjerske discipline
Projektiranje informacijskih sustava je znanost koja je velikim dijelom preuzela svoje spoznaje iz ranijih znanstvenih područja (informacijske znanosti, računarstvo, organizacijske znanosti...), te su na temelju tih spoznaja razvijene _inženjerske discipline i informacijska struka_

Praktičnom primjenom znanstvenih spoznaja u rješavanju problema razvoja, primjene i održavanja informacijskih sustava bave se posebne **inžinjerske discipline**:

- Inženjerstvo sustava (System Engineering)
- Informacijsko inženjerstvo (Information Engineerign)
- Programsko inženjerstvo (Software Engineering)

Osnovni cilj primjene metodike inženjerskog projektiranja IS-a je određivanje funkcije, strukture i ponašanja informacijskog sustava, primjerenih ciljevima organizacije.


## 2. Odnos informacijskog sustava i organizacije
### 2.1. Sustav
**Sustav** je cjelovita tvorevina, sastavljena od skupa međusobno povezanih dijelova, koja svrhovito djeluje i u međudjelovanju je s okolinom.

Sustave možemo razvrstati prema građi, porijeklu i drugim kriterijima:

- društveni, tehnički, biološki...
- prirodni i umjetni
- složeni (sastavljeni od podsustava) ili jednostavni (dijelovi su im elementi)
- samoregulirajući ili vođeni izvana
- stalne strukture ili promjenjive strukture
- prema namjeni (organizacijski, informacijski te zdravstveni, financijski, upravni...)

### 2.2. Informacijski sustav
**Informacijski sustav** je društveno-tehnički sustav koji prikuplja, pohranjuje, čuva, obrađuje ili isporučuje informacije svojim korisnicima, koji mogu biti ljudi, organizacije ili drugi tehnički sustavi.

Informacijski sustav je složen sustav, a njegovu strukturu čine:

- Strojna oprema (hardware)
- Programska oprema (software)
- Komunikacijska i druga infrastruktura
- Podatci (dataware)
- Ljudi (lifeware)
- Društevno-tehničko ustrojstvo, tj. organizacija (orgware)

#### 2.2.1. Procesna komponenta sustava
Sustav ostvaruje svoju svrhu procesom transformacije ulaznih tokova u izlazne.

### 2.3. Kibernetički model sustava
Kibernetika je znanost o sustavima i upravljanju sustavima.

Kibernetski pogled na sustave pretpostavlja da su sustavi upravljivi. Upravljanje sustavom je njegovo održavanje u željenom stanju, ostvarivanje željenog ponašanja i funkcionalnosti.

Osnovni koncept i mehanizam održavanja sustava u željenom stanju je negativna povratvna veza. 

#### 2.3.1 Negativna povratna veza
U proces unutar sustava ulaze ulazni tokovi, te ih proces potom transformira u izlazne tokove. Jedan od tih izlaznih tokova se uzima kao mjerni član, preko kojeg se kontrolira ispravnost transformacije unutar procesa. Mjerni član se potom prosljeđuje upravljačkoj jedinici, koja s obzirom na vrijednost mjernog člana nastavlja daljnju uporabu procesa, ili ju zaustavlja.

### 2.4. Odnos organizacijskog i informacijskog sustava
S obzirom na mjesto i ulogu informacijskog sustava unutar organizacijskog, razlikuju se dva pogleda na informacijske sustave: **preslikavanje organizacije** i **upravljanje organizacijom**.

#### 2.4.1. Preslikavanje organizacije
Ovaj pogled pretpostavlja pasivnu ulogu informacijskog sustava. Informacijski sustav sadrži opise **prošlih stanja poslovnih procesa i poslovnih događaja** pohranjene u bazi podataka organizacijskog sustava.

Ovaj pogled je nastavo u vrijeme klasičnih sustava obrade podataka, namijenjenih trajnom pohranjivanju podataka o poslovanju, zatim obračunavanju, izvještavanju, kontroli i reviziji poslovanja i sl.

#### 2.4.2. Upravljanje organizacijom
Prema ovom pogledu informacijski sustav bitno utječe na strukturu, funkciju i ponašanje organizacijskog sustava.

Osim "preslikavanja organizacije", svrha informatičkog sustava je **pružanje potrebnih informacija donositeljima odluka** tijekom samih procesa donošenja odluka.

Informacijski sustav je *dio upravljačkog člana* organizacijskog sustava. Korisnici na temelju informacija donose odluke i poduzimaju aktivnosti, kojima utječu na organizacijski sustav.

### 2.5. Procesni (funkcionalni) pogled na organizaciju
Procesi reprezentiraju funkcionalnost sustava, a funkcionalnost je preduvjet za ostvarivanja svrhe sustava.

#### 2.5.1. Informatički pogled na procese
Osnovne informacije o objektnom sustavu su proces i podatci. Procesi i podatci su osnovni predment interesa tijekom razvoja informacijskg sustava.

**Proces** je skup aktivnosti kojima se skup ulaznih podataka transformira u skup izlaznih podataka.

#### 2.5.2. Funkcionalni pogled na organizaciju
*Funkcionalno raščlanjivanje* je razlaganje neke funkcionalne komponente na funkcionalne komponente niže razine.

Funkcijsko područje sadrži skup logički povezanih funkcija. Funkcija reprezentira postizanje svrhe sustava. Za razliku od procesa, funkcija nema dinamiku, dok proces ima definirane događaje i uvjete kojima se on pokreće i prekida.

### 2.6. Model poslovanja, poslovnih procesa i informacijskog sustava
**Model poslovanja (Bussiness model - BM)** je skup međusobno povezanih modela koji opisuju različite aspekte poslovanja, uključujući strukturu organizacije, poslovne ciljeve i prioritete, poslovne procese i pravila, padataka i sl. Model poslovanja mora predočiti koje se vrijednosti isporučuju kupcima, kako se to čini i s kakvim (financijskim) rezultatima.

## 3. Metodologija informacijskih sustava
**Metoda** je planski postupak za postignuće nekog cilja na teoretskom ili praktičnom području.

**Metodologija** je općenito znanost o metodama i njihovoj primjeni.

**Metodologija informacijskih/programskih sustava** je znanstvena disciplina o pravilima, pristupima, prpcesima, metodama, tehnikama i sredstvima *razvoja, primjene i održavanja* informacijskih i programskih sustava.

### 3.1. Metodika
Na temelju metodoloških istraživanja i praktičnih iskustava razvijene su *metodike razvoja, primjene i održavanja informacijskih i programskih sustava*.

Metodika je uređen skup načela, pristupa, pravila, činjenica, obrazaca, metoda i tehnika rješavanja nekog zadatka. Ona je također normativni i preskriptivni obrazac za rješavanje posla te je i formalizirana apstrakcija razvojnog poduhvata.

#### 3.1.1. Struktura metodike - pristupi

**Pristup (paradigma)** je skup početnih pretpostavki o objektu projektiranja i skup općih načela, koja proizlaze iz pojedinih znanstvenih teorija ili iskustva.

Pristupi određuju svrhu, ulogu, strukturu, ponašanje, način razvoja ili korištenja informacijskog ili programskog sustava, njegov odnos s okolinom i sl.

#### 3.1.2. Struktura metodike - načela
- Kakva je *uloga znanosti i struke u projektiranju*? (inženjerske pristup)
- Kakva je *uloga informacijskog sustava*? (preslikavanje organizacije, upravljanje organizacijom)
- Kakva je *namjena sustava*? (obrada transakcija, podrška u odlučivanju, podrška uredskog rada...)
- Kakva je *usklađenost sa zahtjevima organizacije i korisnika*? (tehnički pristup, društveni pristup, tehničko-društveni pristup)
- Što je *objekt modeliranja*, postojeći sustav, ili vizija budućeg sustava?
- Kakva je *prilagodljivost stanju ili promjenama objektnog sustava*? (strukturni pristup, situacijski/adaptibilni pristup)
- Kako izgleda *razvojni ciklus*? (fazni pristup, inkrementalni pristup)
- Kakav je *odnos prema dijelovima i cjelini*? (analitički pristup, holistički pristup)
- Što je *osnovni model*? (funkcijski pristup, podatkovni pristup, objektni pristup)
...

#### 3.1.3. Struktura metodike - obrasci procesa
*Proces razvoja informacijskog sustava* je skup međusobno povezanih aktivnosti, koje se izvode tijekom razvojnog ciklusa. Stvarni se razvojni poduhvati izvode u skladu s odabranim obrascem procesa razvoja, koji su propisani ili preporučeni metodikom razvoja.

#### 3.1.4. Struktura metodike - metode i tehnike
**Tehnika** je skup praktičnih postupaka i vještina primjene zadane metode i obavljanja posla u konkretnoj situaciji.

*Osnovne metode i tehnike* u fazi projektiranja su modeliranje, a u fazi konstrukcije su programiranje.

*Metoda* - teorija načina primjene teorije
*Tehnika* - praksa primjene, vještina

#### 3.1.5. Struktura metodike - koncepti i metamodeli
*Modeli sustava* oblikuju se i izrađuju pomoću **koncepata**, od kojih je svaki na nekoj apstraktnoj razini reprezentira određeno svojstvo predmeta modeliranja.

**Metamodel** je skup svih koncepata i načina njihove primjene, u okviru neke metode ili tehnike modeliranja. To je model svih mogućih modela koje možemo izraditi pomoću koncepata neke metode i tehnike.

### 3.2. Model
**Model** je eksplicitna interpretacija nečijeg shvaćanja situacije, ili samo predodžbe situacije. Može biti izražen matematički, riječima ili simbolički, ali iznad svega mora biti koristan.

Vrste modela:

- **Slikovni** - slikovna predodžba predmeta, smanjenih, stvarnih ili povećanih dimenzija
- **Analogni** - neka svojstva originala u istom ili drugom fizičkom mediju
- **Matematički**
- **Konceptualni** - opis *kvalitativnih* aspekata područja od interesa ili pojave skupom dogovorenih koncepata (poznata simbolika, sintaksa i semantika)

Svojstva modela:

- **Verbalni modeli** sadrže opis sustava s komentarom na prirodnom jeziku
- **Fizički modeli** su povećane ili smanjene replike fizičkog sustava, izrađeni su u jednakom ili različitom fizičkom mediju u odnosu na original, a oponašaju funkciju i ponašanje sustava
- **Grafički modeli** prikazuju neka svojstva originala u formi slike, crteža ili dijagrama
- **Formalni modeli** su modeli kod kojih su svojstva originala prikazana matematičkih ili logičkim relacijama.

Mjesto modela:

- **Unutarnji (interni)** modeli su uključeni u sustav i dio su njegove strukture
- **Vanjski (eksterni)** modeli su izvan strukutre sustava

### 3.3. Veze metoda, tehnika i modela
Metode mogu biti opće (npr. apstrakcija, generalizacija, klasifikacija i sl.) ili posebne (strukturna analiza sustava, modeliranje ponašanja i sl.). Metode i tehnike projektiranja čvrsto su povezane, tako da se ta dva pojma često koriste kao sinonimi (npr. metoda entiteti-veza i tehnika entiteti-veza).

Tehnike se više vežu uz primjenu metoda. Tako govorimo o **dijagramskim tehnikama** (npr. oblikovanje dijagrama primjenom određene notacije, na temelju znanstvene metode), **tehnikama izrade specifikacija** (primjena specifikacijskog jezika određene sintakse i semantike), **tehnikama grupnog rada** s korisnicima i sl.

Projektiranje informacijskih i programskih sustava je **modeliranje**. Tijekom aktivnosti projektiranja izrađuju se modeli predmeta projektiranja uz pomoć različitih metoda i tehnika modeliranja.

## 4. Razvojni ciklus informacijskog sustava
### 4.1. Razvojni ciklus
**Razvojni ciklus** informacijskog sustava ili podsustava je vremensko razdoblje između donošenja formalne odluke o razvoju i formalne isporuke ili formalnog prekida razvoja.

Rezultat samog razvoja je ciljni proizvod, tj. određeni tip, varijanta ili generacija primjenjivog proizvoda. Rezultat svake faze razvojnog ciklusa je cjelovit, prepoznatljiv i provjerljiv model ili proizvod, koji se primjenjuje u sljedećoj fazi.

Svaki stvarni poduhvat razvoja informacijskog ili programskog sustava odvija se u skladu s nekakvim *predloškom* (modelom, obrascem, uzorkom), koji mora biti unaprijed opisan, te usklađen i prihvaćen od strane korisnika i projektanta.

Za neki stvarni poduhvat razvoja, predložak razvojnog ciklusa preuzima se doslovno iz odabrane metodike razvoja ili djelomično prilagođava stvarnim potrebama.

Predložak razvojnog ciklusa uvijek sadrži:

- **podjelu razvojnog ciklusa na faze**
- **opis mogućeg slijeda faza**
- **uvjete prelaska s jedne faze razvoja na drugu**

### 4.2. Strategijsko planiranje informacijskog sustava
Izrađuje se grubi konceptualni model postojećih procesa i podataka organizacijskog sustava, te model postojećeg informacijskog sustava.

Poslovodstvo aktivno sudjeluje u definiranju modela poslovnog sustava, što uključuje *model ciljeva, model ključnih čimbenika uspjeha, model kritičnih pretpostavki, model problema i model potreba za informacijama te drugih zahjteva prema IS-u...*

Na temelju analize ovih modela određuje se: *gruba struktura informacijskog sustava, prioriteti i redoslijed realizacije podsustava i okvirni troškovi i izvodljivost.*

Rezultat je strategijski plan informacijskog sustava, s planskim obzorom 3 do 5 godina.

### 4.3. Utvrđivanje izvodljivosti poduhvata
Cilj je utvrđivanje granica (opsega) i izvodljivosti planiranog poduhvata razvoja s tehničkih, tehnoloških, organizacijskih, ekonomskih i drugih gledišta.

Postoji više razina studije izvodljivosti i pratećih studija: *studija mogućnosti (opportunity), prethodna studija izvodljivosti (prefeasability), studija izvodljivosti (feasability) i studije potpore (support studies).*

Granice poduhvata se utvrđuju na grubom konceptualnom modelu podataka i procesa.

Rezultat je: **studija izvodljivosti, projektni zadatak budućeg poduhvata razvoja i eventualno natječajna dokumentacija.**

### 4.4. Analiza i specifikacija zahtjeva
U ovoj fazi se profinjava model podataka i procesa, odnosno objektni model. Detaljno se analiziraju i specificiraju zahtjevi prema budućem sustavu, koji se odnose na: *podatkovne sadržaje, funkcionalnost i tehnologiju rada, sučelje, odaziv, performanse i ostale oblike ponašanja i ostale nefunckionalne zahtjeve.*

### 4.5. Logičko modeliranje
Ova faza obuhvaća izradu detaljnog logičkog modela budućeg sustava, koji opisuje što on mora biti. U strukturnim tehnikama to znači: *dekompoziciju procesa, dijagrame toka podataka i opise unutarnje logike elementarnih procesa i model entitet-veze, njegovu pretvorbu u relacijski model i relacijsku analizu.*

U objektno orijentiranim tehnikama (npr. UML) to znači:

- specifikacija slučajeva korištenja i opis njihove unutarnje logike dijagramima aktivnosti
- izrada strukturnih modela (dijagrama klasa i podataka)
- opis dinamike objekta (strojevi stanja)
- specificiranje poruka (dijagrami slijeda i komunikacije)

### 4.6. Fizičko modeliranje i izrada
U ovoj fazi izrađuje se fizički model baze podataka (tablice, ključevi, indeksi, distribucija i replikacija), definiriaju se programski moduli i njihova distribucija, konstruiraju se programi, detaljno se razrađuju uloge korisnika i pogledi, detaljno se razrađuje sustav autorizacije korisnika i sigurnosti, detaljne se oblikuje sučelje, testiraju se pojedini moduli, moduli se integriraju i testira se cijelina, model se dokumentira i pojedini dijelovi i sustav u cjelini se validiraju s korisnicima.

### 4.7. Isporuka i primjena
U ovom procesu se instalira oprema i programi potrebni za IS, osposobljavaju se korisnici (edukacija radnika), obavlja se konverzija i integracija podataka, testira se prihvatljivost sustava tijekom razdoblja probnog rada, po potrebi se obavljaju određene korektivne aktivnosti i daje se ocjena prihvatljivosti.

### 4.8. Održavanje i poboljšavanje
U ovom procesu se pružaju različiti oblici podrške korisnicima, otklanjaju se uočene greške u funkciji ili ponašanju, sustav se prilagođava novim izdanjima operacijskog sustava, poboljšanjima i proširenjima opreme, novim komunikacijskim mogućnostima i sl., također se sustav prilagođava promjenama poslovnih pravila, poslovnih tehnologija, zakona i sl., poboljšavaju se performanse sustava, u određenoj mjeri se proširuje funkcionalnost sustava, te se sustav primjenjuje novim lokacijama, prihvaćaju se novi korisnici i sl.

### 4.9. PDCA (Plan-Do-Act-Check)
**PDCA** je iterativna metoda upravljanja razvojem i kontinuiranim poboljšanjem procesa i proizvoda koja se sastoji od 4 korake (faze): *plan, do, act, check*.

### 4.10. Pristupi s obzirom na razvojni ciklus
Najkorišteniji i najpoznatiji pristupi su: *vodopadni pristup, fazni pristup, evolutivni prototipni pristup, djelomično inkrementalni pristup, inkrementalni pristup, spiralni pristup i agilni pristup*.

Najkorišteniji od ovih u modernom razvoju je agilni pristup.

### 4.11. Životni ciklus informacijskog sustava
**Životni ciklus** informacijskog sustava formalno započinje s uspostavom organizacijskog sustava kojem IS pripada, a prestaje s prestankom rada organizacije.

Životni ciklus u užem smislu označava vremensko razdoblje između donošenja formalne odluke o izgradnji sustava bitno različite građe, tehnologije, funkcionalnosti i sl., u odnosu na postojeć sustav, a završava odlukom o zamjeni sustava novim sustavom.

## 5. Proces razvoja informacijskog sustava
### 5.1. Proces razvoja
U funkcionalnom smislu, svaki poduhvat razvoja informacijskog sustava je proces (traje i troši resurse).

**Proces razvoja informacijskog sustava** je skup međusobno povezanih aktivnosti, koje se izvode tijekom razvojnog ciklusa. Aktivnosti se, unutar procesa razvoja, izvode vremenski slijedno (sljedeća aktivnost započinje nakon završetka prethodne), vremenski usporedno ili ciklički (nakon završetka neke od sljedećih aktivnosti, vraća se na prethodnu).

Stvarni se razvojni poduhvati izvode u skladu s odabranim obrascem procesa razvoja, koji je propisan ili preporučen metodikom razvoja.

### 5.2. Predložak (obrazac) procesa razvoja
Predložak procesa razvoja opisuje: *raščlanjivanje procesa i aktivnosti na aktivnosti niže razine, veze i slijed izvođenja aktivnosti, uvjete početka i završetka aktivnosti, uvjete početka i završteka aktivnosti, ulazne i izlazne podatke i informacije potrebne za izvođenje svake aktivnosti i metode, tehnike, pomagala i sredstva koja se koriste tijekom izvođenja neke aktivnosti.*

### 5.3. Vrste aktivnosti
S obzirom na ciljeve koji se njima ostvaruju, aktivnosti se dijele na: 

- aktivnosti planiranja i upravljanja
- aktivnosti učinka
- aktivnosti provjere

#### 5.3.1. Aktivnosti planiranja i upravljanja
Svrha **aktivnosti planiranja** je: *zadavanje ciljeva, vodećih veličina i indikatora (vrijeme, resursi, kapaciteti) i određivanje stanja i načinu njihovih postizanja (strategija, taktika i operacije).*

Svrha **aktivnostu upravljanja** je: *upravljanje drugim vrstama aktivnosti (npr. aktivnostima učinka), rezultatima aktivnosti i resursima (financijskim sredstvima, ljudskom snagom...)*.

#### 5.3.2. Aktivnosti učinka
Osnovna svrha **aktivnosti učinka** je obavljanje unaprijed određenog posla (postizanja učinka ili stanja). Svrha aktivnosti učinka očituje se u izlaznom rezultatu. U projektiranju informacijskih sustava, izlazni rezultati aktivnosti učinka su razni modeli, specifikacije ili izrađeni dijelovi informacijskih sustava.

Aktivnosti učinka su:

- aktivnost prikupljanja i analize informacija
- aktivnost modeliranja
- aktivnost programiranja
- aktinvost izrade dokumentacije

#### 5.3.3. Aktivnosti provjere
Svrha **aktivnosti provjere** je provjeravanje i vrednovanje rezultata aktivnosti učinka, utroška resursa i vremenskog napredovanja poduhvata.

Dvije osnovne vrste aktivnosti provjere su: *verificiranje* (formalno provjeravanje usklađenosti s ulaznim specifikacijama) i *validiranje* (vrednovanje od strane korisnika).

## 6. Sustavni pristup razvoju IS i osnovni modeli
### 6.1. Kibernetički pogled na sustav
Sustav je cjelovita tvorevina koja svrhoviti djeluje u međudjelovanju s okolinom. Prema kibernetičkom pogledu, sustavom se upravlja i odlučuje na temelju podataka i informacija iz procesa.

### 6.2. Sustavni pristup izgradnji IS-a
IS je model poslovne tehnologije organizacijskog sustava: *programi automatiziraju ili podržavaju realne procese u skladu s poslovnim pravilima, a baze podataka sadrže podatke o stanjima i promjenama stanja sustava i poslovnim transakcijama.*

Temelj razmatranja su **poslovni procesi**, a želimo ih držati stabilnima, kako ne bismo trebali učestalo mijenjati programe.

**Podatci** su resurs poslovnog sustava i najstabilniji dio IS.

IS se izgrađuje *holističkim pristupom* i integracijom podsustava na temelju *interoperabilnosti*:

- poslovna
- procesna
- podatkovna (semantička)
- tehnička

### 6.3. Objekt modeliranja
**Subjektivistički pristup** (TO-BE) zanemaruje važnost modeliranja sadašnjeg sustava. Prema ovom pristupu, razvoj budućeg programskog sustava odmah započinje prikupljanjem, analiziranjem i specificiranjem zahtjeva korisnika prema budućem programskom sustavu, te izradom njegovog modela.

Subjektivistički pristup modeliranju orijetniran je oblikovanju novog sustava (dizajnerski pristup), a objektivistički je orijentiran analizi postojećeg (analitički pristup).

**Objektivistički pristup** (AS-IS + TO-BE) polazi od objektivne stvarnosti, tj. modela sadašnjeg objektnog sustava (uključujući model sadašnjeg informacijskog i korisničkog sustava).

Modeliranje postojećeg sustava zahtijeva određeni utrošak resursa, ali olakšava:

- određivanje granica poduhvata
- vrednovanje rezultata poduhvata
- upoznavanje problemske domene
- migraciju na novi sustav

### 6.4. Poslovni model
**Poslovni model** je skup međusobno povezanih modela koji opisuju različite aspekte poslovanja, uključujući strukturu organizacije, poslovne ciljeve i prioritete, poslovne procese i pravila, podatke i sl. Također predočava koje se vrijednosti isporičuju kupcima, kako se to čini i s kakvim (financijskim) rezultatima i kako se ta vrijednost kontinuirano održava.

### 6.5. Digitrans metodologija
#### 6.5.1. Faza analize
*Analiza postojećeg poslovnog modela poduzeća:*

- razvoj mape strateškog krajobraza
- razvoj mape "plavog oceana"
- izrada mape dionika
- analiza kompetencija
- ...

*Istraživanja korisničkig potreba:*

- izrada platna prijedloga vrijednosti
- intervju
- razvoj profila pojedinačnog kupca (*persona*)
- korisničko putovanje

##### 6.5.1.1. Razvoj mape "plavog oceana"
Cilj je definirati trenutnu poziciju na temelju stanja na tržištu, konkurenciju, kupce a posebno na one koji bi mogli i za koje biste htjeli da vam postanu kupci u budućnosti.

##### 6.5.1.2. Izrada platna prijedloga vrijednosti
Vrijednosno platno (*value proposition canvas*) nam pomaže u shvaćanju, prepoznavanju i opisivanju potencijalnih ciljanih skupina kupaca. Izradom platna lakše se definiraju aktivnosti kupca, dobrobite ili dobitke i problemi koje kupac ima, a vaš proizvod može rješiti.

##### 6.5.1.3. Razvoj profila pojedinačnog kupca
Profil pojedinačnog kupca predstavlja idealnog kupca. Temelji se na istraživanju korisnika, npr. putem intervjua i uključuje potrebe, ciljeve i obrasce promatranog ponašanja ciljane publike.

Stvara se empatija prema ciljanim skupinama/kupcima kojima će novo razvijeni digitalni poslovni model rješiti određeni problem ili zadovoljiti potrebe.

#### 6.5.2. Faza dizajna
*Kreiranje ideja i odabir rješenja:*

- brainstorming
- brainwriting
- ...
- odabir najbolje ideje

*Prototipiranje i testiranje*:

- prototipiranje
- SAP scene
- ...
- izrada platna poslovnog modela

##### 6.5.2.1. Prototipiranje i testiranje
Svrha prototipa jest vizualizacija ideje koja se razvila na temelju istraživanja korisnika i dionika kako bi se stvorila zajednička osnova razumijevanja i rasprave.

Pomaže u stvaranju ideja koje su opipljive i povratnih informacija prezentiranjem ideje uključenima u proces.

### 6.6. Osnovni model tijekom razvoja IS
Osnovne informacije bitne za razvoj informacijskog sustava su podatci i procesi objektnog sustava. Zbog toga su *modeli podataka i modeli procesa* osnovni modeli koji se izrađuju tijekom projektiranja.

**Modeli procesa** su formalizirani opisi hijerarhijskih struktura procesa, unutarnje logike procesa, međusobnih odnosa procesa, događaja u objektnim sustavima, te odnosa procesa i okolice.

Osnovna svrha pojedinih procesa informacijskog sustava je prikupljanje, pohranjivanje, pretraživanje, obrada i prikazivanje podataka. Da bi se ova svrha ostvarila, nužno je poznavanje i razumijevanje strukture podataka objektnog i informacijskog sustava.

**Modeli podataka** prikazuju strukturu podataka, odnose među skupovima podataka i njihova ograničenja te mehanizma promjene podataka.

**Modeli objekata** u semantičkom smislu objedinjavaju modele podataka i modele procesa, njihovu statiku i dinamiku.

### 6.7. Izrada plana razvoja i utvrđivanje izvodljivosti
1. Određivanje prioriteta i redoslijeda realizacije podsustava (na temelju PK matrice)
2. Definiranje pristupa s obzirom na vlastiti razvoj i korištenje vanjskih usluga
3. Planiranje projekta
4. Utvrđivanje izvodljivosti planiranog poduhvata razvoja s tehničkog, tehnološkog, ekonomskog, organizacijskog i drugih gledišta.
5. Definiranje plana nabave, projektnog zadatka i natječajne dokumentacije za proizvode i usluge koje se kupuju.

### 6.8. Pristup s obzirom na odnos vlastitog razvoja i gotovih komponenata
**Outsourcing** je način razvoja informacijskog sustava gdje organizacija naručuje od informatičke tvrtke provedbu dijela ili cijelog postupka razvoja IS-a. Prednost ovog načina je da će sustav prilagođen organizaciji i njezinom poslovanju, a nedostatak su cijena i dugo trajanje izrade.

**Insourcing** je vlastiti razvoj IS-a, odnosno postojanje dovoljnog broja informatičara koji su sposobni izraditi IS za organizaciju. Prednost ovog pristupa je prilagodljivost sustava, no nedostatak je moguća smanjena učinkovitost u redovnom poslovanju.

**Kupovanje gotovog rješenja** je opcija u kojoj organizacija kupi jedno od mnogobrojnih rješenja koja su dostupna na tržištu. Prednost gotovog rješenja je da se učinkovitost IS-a skoro odmah vidi, no nedostatak su cijena i potreba za prilagodbom procesa samom IS-u.

**Program kao usluga** (SaaS) je pristup gdje je organizacija vlasnik podataka, a sam sustav (programi, platforma i infrastruktura) su unajmljeni kao usluga. Opsluživanje, potpora i održavanje se također unajmljuju vanjskom dobavljaču.
